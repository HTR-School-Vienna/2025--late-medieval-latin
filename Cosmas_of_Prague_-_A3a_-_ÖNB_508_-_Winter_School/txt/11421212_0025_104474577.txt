ost hęc indutus ueste principali ‧ et cal¬
ciatus calciamento regali ‧ aciem ascendit
equum arator ‧ tamen suę sortis non im¬
memor ‧ tollit secum suos coturnos ex omni
parte subure consutos ‧ quos fecit seruari in
posterum ‧ et seruantur wisegrad in camera
ducis usque hodie et in sempiternum ‧ Factum
est autem dum per compendia uiarum irent ‧ necnon
adhuc illi nuncii ceu ad nouicium dominum
familiarius loqui auderent ‧ sed sicut columbę
si quando aliqua peregrina adeas accedit ‧ inprimis
eam pauescunt ‧ et mox in ipso uolatu eam asuefaciunt ‧ et eam quasi
propriam faciunt et diligunt ‧ sic illi cum fabularentur equitantes ‧ et
sermocinacionibus iter abreuiarent ‧ ac iocundo per scurilia uerba
laborem fallerent ‧ unus qui erat audacior et lingua promptior ‧
o domine dic inquit nobis ‧ ad quid hos coturnos subure consutos ‧
et ad nichilum nisi ut proiciantur aptos ‧ nos seruare fecisti ? Non
satis possumus admirari ‧ Quibus ille ‧ Ad hoc inquit eos feci et fa¬
ciam seruari in euum ‧ ut nostri posteri sciant unde sint orti ‧ et
ut semper uiuant pauidi et suspecti ne homines a deo sibi con¬
missos inuiste opprimant per superbiam ‧ quia facti sumus omnes equales
per naturam ‧ Nunc autem et michi liceat uos inuicem percunctari ‧ u¬
trum magis laudabile est de paupertate ad dignitatem prouehi ‧
an de dignitate in paupertatem redigi ? Nimirum respondetis
michi ‧ melius esse prouehi ad gloriam ‧ quam redigi ad inopiam ‧ Atqui sunt
nonnulli parentela geniti ex nobili ‧ sed post ad turpem inopi¬
am redacti ‧ et miseri facti ‧ cum suos parentes gloriosos fuisse
