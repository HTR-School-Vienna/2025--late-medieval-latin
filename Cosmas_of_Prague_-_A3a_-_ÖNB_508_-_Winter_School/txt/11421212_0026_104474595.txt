et potentes aliis predicant ‧ haud ignorant quod semet ipsos
inde plus confundunt et deturpant ‧ cum ipsi per suam hoc ammiserunt
ignauiam quod illi habuerunt per industriam ‧ Nam fortuna
semper hanc ludit aleam sua rota ‧ ut nunc hos erigat ad summa
nunc illos mergat in infima ‧ Vnde fit ut dignitas terrena quę erat
aliquando ad gloriam ‧ ammissa sit ad ignominiam ‧ At uero paupertas per
uirtutem uicta ‧ non se celat sub pelle lupina ‧ sed uictorem suum tollit
ad sydera quem olim secum traxerat ad infera ‧
ostea uero quam iter emensi fuerant ‧ et iam iamque ad urbem prope ue¬
nerant ‧ obuiam eis domna stipata suis satellitibus accelerat ‧ et in¬
ter se consertis dextris cum magna leticia tectum subeunt ‧ thoris
discumbunt ‧ cerere et bacho corpora reficiunt ‧ cetera noctis spacia ue¬
neri et himineo indulgent ‧ Hic uir qui uere ex uirtutis
merito dicendus est uir ‧ hanc efferam gentem legibus frenauit ‧
et indomitum populum imperio domuit ‧ et seruituti qua nunc premitur
subuigauit ‧ atque omnia iura quibus hęc terra utitur et regitur ‧ so¬
lus cum sola lubossa dictauit ‧
Nter hęc primordia legum quadam die predicta domna ‧ phitone concita¬ 
ta presente uiro suo primizl et aliis senioribus populi astantibus ‧ sic
est uocitata ‧ Vrbem conspicio ‧ fama quę sydera tanget ‧ Est
locus in silua uilla qui distat ab ista ‧ Terdenis stadiis ‧ quem wilta¬
ua terminat undis ‧ Hanc ex parte aquilonali ualde munit
ualle profunda riuulus bruznice ‧ At australi ex latere latus mons
nimis petrosus ‧ qui a petris dicitur petrin ‧ supereminet loca ‧ Loci autem
mons curuatur in modum delphini marini porci tendens usque
in predictum amnem ‧ Ad quem dum perueneritis ‧ inuenietis hominem
in media silua limen domus operantem ‧ Et quia ad humile limen
