austriales Meridianum : septemtrionale latus sclesite ocupant : ager uini frumentique
ferax : Gens rapinis asweta : nulli tutum iter nisi armato potenciorique
prebet : hic multos annos regnatum : hungari bohemi russani polonique
Morauorum principi paruerunt princeps ipsi romano imperio Caput regni
ciuitas uolegradensis : Swadocupus regnum penultimus cum aliquamdiu
feliciter regnasset : tandem arnulfo imperatori tributuum pendere recusans
Commisso prelio cum suos cedere animaduertisset : Clam sese pugne
subtraxit : atque ut erat mutata ueste incognitus salutem solus fuga
quesiuit : Cumque ad montem uenisset : Cui Sombari nomen est : abiectis
armis equo dimisso : pedibus iter fecit Et tanquam uiator inops uastissimam :
ingressus heremum tam diu pomis arborum atque herbarum radicibus uitam
sustentauit : donec tris heremi cultores obuios habuit : Quibus sese
adiungens : usque ad extremum uite perseuerauit incognitus : pacienter ac sedato
animo incomoda queque ferens : ubi uero obitus affuit accersitis here¬
mitis : nondum inquit quis fuerim nouestis : Rex ego Morauorum
prelio uictus : ad uos confugi : Et regiam uitam et priuatam expletus
morior : Nulli regni fortuna est tranquilitati heremi preferenda : hic
securus somnus dulces herbarum radices atque undas efficit : Ibi cure
atque pericula : nullum cibum nullum potum : non amarum reddunt : Quod
michi fata dederunt : aput uos felix peregi : In regno quidquid eius
transactum est : Mors uerius quam uita
fuit : Sepelire me hic postquam
anima corpus relinquerit : Morauamque deinde petentes : Filio meo si
adhuc uiuit hec nunciate atque hiis dictis uita excessit : Arnulfus interea
uictoria potitus : Regnum Morauis Suadocupi filio quem de sacro fonte
leuauerat : possidendum reliquit : Is ab heremitis edoctus de fortuna
patris quem cecidisse in prelio existimauerat : Corpus eius ex heremum
defossum uolegradum retulit : atque in sepulchris maiorum condidit :
fuit autem suadocupi filius : quamquam cristianorum sacris imbutus : minus tamen
quam decuit : sacerdotes dei ueneratus est : qui uenacionem aliquando facturus
archiepiscopo Methodio imperauit : ne ante suum reditum diuina perageret :
Expectauit Methodius ad meridiem usque : tandem negligigi rem diuinam
ueritus : deo sacrificium cepit offerire · Interea reuersus princeps ubi
se neglectum animaduertit : sacram ingressus edem : multitudinem canum
intromisit : tubasque clangere iubens : ad altare usque progressus : conuicia
multa ingerens uix manus a uiolatione Sacerdotis abstinuit : ob
quam rem paucis post diebus Methodius in bohemiam fugiens Regem
extra ecclesiam fecit : Regnoque sacris interdixit : quod facto non solum
archiepiscopalis sedes in morauia
defecit Sed ipsum quoque regnum
extinctum : Mortuo nanque paulo post excomunicato Rege : Imperii morauorum
