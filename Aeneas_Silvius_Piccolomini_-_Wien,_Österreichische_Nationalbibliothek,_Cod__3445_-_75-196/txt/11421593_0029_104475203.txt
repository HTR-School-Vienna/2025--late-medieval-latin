acceptisque filiabus : affinitas utrinque iungeretur : prouincie de quibus lis esset :
dotales fierent : adeptus austriam Rodulfus othokarum in uerba sua iurare
more maiorum exposcit : id superbo regi grauius uisum : tanquam ex domino seruus
fieret : Exoruntur noue lites : Exin bellum indicitur : Cumque iam duo ex¬
ercitus ad mille passus : alter alteri proximus : conuenissent : ueritus
othokarus rodulfi potenciam : in iustamque belli causam animo uoluens :
legatos mittit : qui se iuraturum dicant : si modo intra tentorium imperiale
honoris sui causa fieri
rudolfus uelit : accepit condicionem imperator :
pocius quam belli fortunam experiatur ‧ Suggestum in tentorio sublime
paratur : ibique aureum solium eminenciori loco erigitur : Rudolfus diademate
et imperialibus insignibus conspicuis : Confidentibus electoribus imperii :
Ceteris baronibus circumstantibus : aduenientem regem sedens expectat ‧
Ille cum paucis regni sui optimatibus ingressus : Concensso sugesto :
ad pedes imperatoris genua flectit : perinde ex ueteri conswetudine
admotis sacrosanctis iureiurando se adigit : Interea tentorium arce
compositum : a summo usque deorsum in quatuor proscissum partes decidit
Regemque ut erat in alto loco ad imperatoris genua supplex : uidendi
exercitibus prebuit : Stabant circum armate acies : rei exitum spectantes
Sed quam leti theutones gloriosum imperatorem intuebantur : tam mesti
tristesque bohemi regis sui uecordiam : atque ignauiam excipiebant : Qui
seruire imperatori : magis quam prelium experiri uoluisset : Stupefactus
ea re : Othokarus quamuis dolo magis quam casu : Cecidisse tentorium
non ignoraret : subticendum tamen in presencia censuit : petitaque ab
imperatore uenia : plenus irarum domum rediit : Quem tametsi sua
sponte satis fureret : magis tamen ac magis uxor intendit : Que
cognito rerum successu : aduenientem regem hisce uerbis alocuta fertur
Heccine nobis spolia : hanc belli adoriam domum refers : dediti
omnes hodie tua opera : ueluti mancipia : ueluti pecudes summus
Regina prouinciarum bohemia : tributaria facta ‧ Cum te olim
Superasse prelio tartaros : exuisse castris Hungaros Stiriam
armis adeptum esse : In italiam cum exercitu penetrasse audiueram
Felicem me que tali nupsissem uiro patrem qui me regi magnanimo
tradidisset : Sapientem existimabant : Neque reginam esse ullam urbe
toto : Cui me cedere : oporteret : nunc falsa omnia experior : Namque
mulier me infelicior : Quis te uirorum omnium ignauior : austriam
prouinciarum nobilissimam : tot urbibus : tot proceribus insignem : nulla
necessitate coactus : E manibus tradidisti : Stiriam Carinthiam : Et quas
possidebas in italia ciuitates : turpi metu reliquisti Cum comite
Habsburgensi : infimi generis : affinitatem contraxisti postremo ei qui
