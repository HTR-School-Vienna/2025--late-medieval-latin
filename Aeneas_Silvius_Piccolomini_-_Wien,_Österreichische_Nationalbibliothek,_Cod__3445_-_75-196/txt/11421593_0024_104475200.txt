in iussu suo poloniam uastatam esse : Bizetislaum aut refarcire damna
aut bellum expectare iussit : Illi nichil se imperatori : nisi tributum debere
respondit a maioribus institutum : pendebat autem dux bohemie Romano
imperio quot annis C xx boues : et argenti puri Quingentas marchas
id se neque neglexisse hactenus neque neglecturum : Si quid amplius iusserit
imperator : a bono et equo recedere : Se libertati gentis nichil detracturum :
Imperator hiis auditis ex ratispona in bohemiam copias traducit : Othardo
Saxonum duce : ex altera parte : cum exercitu properare iusso : ingressus
siluam qua bohemiam cingi diximus : precisis arboribus iter interceptum repe¬
riens : milites uiam securibus aperire iubet : Magnus hic labor equiti
Erant enim uaste magnitudinis arbores : Multaque robora incidenda :
priusquam iter pateret : ob quam rem cum iam opere peracto : ad interiora
peruenissent : nec hostis in conspectum usquam daretur : fessi ac sitibundi : pro¬
iectis armis flumina petunt : Bizetislaus ex insidiis prodiens : palantes
atque inermes aggressus : stragem haud paruam efficit : Imperator repentino
commotus malo multis suorum desideratis ‧ fuga salutem petit : Othardus
uero iam fines bohemie ingressus : septemtrionalem prouincie partem longe
lateque populatus : hiis cognitis cum preda domum reuertitur ‧ procopius comes
Bienilensium cum parte copiarum aduersus eum missus : fortuna parum prospera
usus : tanquam pecunia corruptus : effossis oculis : manibus ac pedibus
detruncatis : in flumine bieline demersus est : non tamen eo pacto quies bohe¬
mie data : Nam sequenti anno heinricus imperator et othardus maioribus
collectis copiis : redeuntes : transmissa silua ferro ac flamma cuncta
uastarunt : Bizetislaus armis diffidentem intra menia prage clausum
obsederunt : Seuerus tunc episcopatum urbis gerebat : Iureiurando imperatori
obnoxius : Ex cuius indulto pontificali sedi preerat : Is noctu cum pluribus
ad henricum confugit : obtinendeque urbis uiam ostendit : Quare fractus
animo Bizetislaus errati ueniam petit : dicte sunt pacis leges quas uoluit
imperator et trium annorum tributum pensum : Sclesia sub anno tributo
auri xxx argenti Quingentarum marcharum bohemie principi tradita
Secundo et quinquagesimo anno post Milesimum a cristi saluatoris aduentum :
pace cum imperatore composita hungariam sibi subigere Bizetislasu aggreditur
Cuius populus suis utens legibus Romanum imperium contennebat Sed in¬
gressus hostilem prouinciam : Mox uocatis bohemie primoribus Spitigneum
primogenitum successorem suum declarat : Reliquos filios Morauia inter
eos diardenti febre correptus : Vltimum instare diem intelligens uisa
