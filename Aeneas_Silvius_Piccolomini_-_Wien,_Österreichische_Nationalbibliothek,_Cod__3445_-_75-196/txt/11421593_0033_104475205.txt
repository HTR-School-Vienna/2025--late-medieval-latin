Successit alberto heinricus septimus de quo paulo ante mencionem fecimus :
Comes luceburgensis : consilio et animo iuxta potens : Is elisabet alteram
Venczeslai sororem 8 et 10 annos clam iussam ad se uenire : apud
spiram gallie ciuitatem : iohanni filio suo ‧ 4 annis minori matrimonio
coniunxit Eodemque tempore : tribus comparatis exercitibus : unum
ipse in italiam duxit aduersus brixienses : Quos armis euictos
imperata facere compulit : lambardosque omnes in potestatem accepit :
alterum aduersus comites uictembergenses direxit : Sacro imperio
rebelles : Quibus 80 : castellis : ac munitissimis oppidis que obtinebant
duo et lxx armis expugnata ademit : tercium ex franconibus :
ac boioariis comparatum duce petro archiepiscopo Maguntino : Cum
filio in bohemiam misit : hic est ille heinricus : qui rome coronatus
renitente ruperto rege neapolitano : florenciam obsidione artissima
Cinxit ‧ pisas senasque in potestate habuit : Et apud bonumconuentum
in agro Senensi : hostili fraude : ueneno extinctus fertur : Cuius
corpus in uetusto ac nobili pisarum templo sublimi loco : post aram
maiorem amici condiderunt : pugnatum est in bohemia pluribus locis
Cum alii bohemorum iohannem regnare cuperent : alii heinrico studerent
Qui iam cum tribus imperatorum filiis de regni possessione contendisset :
obsessa est denique praga regni caput ‧ diuque opugnata Cum
heinricus et machio misnensis haud pigre menia tuerentur : ad
extremum tamen oppidanorum prodicione iohanni tradita · hosti in arcem
sese recepit : Nec multis post diebus in carinthiam profugit : Ex
eo tempore ad Sigismundum imperatorem bohemia in potestate luteburgensium
per annos ferme cxxvi : fuit ‧ iohannes potenti manu regnum
gubernauit : Et patre in italia agente : apud germanos uicario
nomine administrauit imperium : patre uero defuncto : cum plurime
italie ciuitates ei sese dedissent : pentrauit alpes cum exercitu : Easque
non paucis annis tutatus est : dum fredericus austrie et ludouicus
boioarie princeps : de romano imperio inter se contendunt : fuerunt
ei : Et cum coniuge graues dissensiones : baronibus regni : Reginam a
rege subtrahentibus : tanquam bohemorum inimico : qui theutones
in primis haberet acceptos : uentum licet ad arma : affectum magnis
calamitatibus regnum : uix tandem composite lites post hec egra
a iohanne recepta ‧ Et uratislauiensium ciuitas Quam dux Sclesie
occuparat heinricus lignicium quoque et complures alie Sclesie
ciuitates : iohanni subiciuntur : Geritus et aduersus australes bellum
