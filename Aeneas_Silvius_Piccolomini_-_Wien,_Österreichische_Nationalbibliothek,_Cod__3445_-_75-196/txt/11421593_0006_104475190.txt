Enee siluii piccolominei cardinalis sancte sabine historie
bohemice liber primus incipit lege feliciter
ohemia in solo barbarico trans dannubium
sita · Germanie porcio est : aquilonis flatibus
tota ferme exposita : Cuius ad orientem
Vergens latus : Moraui obtinent : Slesitarum
nacio : Septemtrionem idem Sclesite ac saxones
qui et misnenses et turingi appellantur :
ad occidentem iudicum terra est : Baioariorumque
regio meridionalem plagam cum baioarii : tum austriales 
habent : qui ripas utrasque dannubii accolunt : Nec
alia bohemie quam theutonum terra coniungitur · Regionis longitudo :
latitudoque : pene par · Nam formam rotundam tradunt : cuius
diametrum trium dierum itinere expedito pateat : Silua uniuersam 
claudit : quam ueteres herciniam uocauere : Cuius et greci
scriptores et latini meminerunt : Flumina que terram 
irrigant : Vniuersa in album exonerantur : Hic in montibus
exoriens : qui bohemiam Morauiamque disterminant : 
mediam ferme prouinciam perlabitur : primo in occidentem
deinde in septemtrionem uersus : Vbi prouinciam relinquit
per angustias moncium : Et abrupta conuallium preceps 
Saxoniam petit : quam duas in partes dirimens in oceanum
fertur : Vbique a rheno flumine equo terrarum spacium
distans : quem plerique germane terminum : sermacieque quondam
dixere : Sed nostra etate oderam fluuium qui Sclesiam inter¬
secat : Et ipsum uistulam : prutenorum amnem : Germania
pretergressa albim in alueo continet : amnes aliquos
bohemi memorant orlicze quod aquilam signat
Egra qui ex nomine opidi quod alluit uocitatur : in terra
aduocatorum exoriens : Aput litomericiam albi miscetur :
Sed cunctos multauia excedit qui metropolim regni pragam
influit : hic saczauam : Et lusinicium : Et misam albim
secum trahit Oppida toto regno memorabilia : praga
regi pontificique honesta sedes : neque minor neque ignobilius
Etrusca Florencia : tris in partes diuisa : quis nomina
indidere paruam pragam : ueterem ac nouam : parua
sinistrum latus Multauie fluminis occupat : collique coniungitur : 
in quo sita est regia et sancti Viti pontificiale augustumque
templum : Vetus praga in plano iacet uniuersa magnificis
