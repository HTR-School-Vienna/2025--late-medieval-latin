secundi regis filius armis deiecit : Et a philippo imperatore frederici secundi
fratre : quem romana ecclesia non accepit : tercio loco inter bohemos reges
coronatus est : primislao duo fuerunt filii uenczeslaus et othokarus :
Venczeslao regnum bohemie cessit : othokaro Marchionatus morauie : fuit
autem Venczeslaus Vnioculus et siue liberis decedens : Regnum othokaro
reliquit : Qui et alio nomine primislaus appellatus est : Inter bohemie
reges quintus : belli appetens : et magnorum operum effector : Cui nec
animus in rebus 
arduis : nec consilium defuit : Imperium quod
a fratre susceperat : Ex mari baltheo : quod falso plerique Oceanum putauere
est enim mediterraneus sinus : usque ad danubium protensum : adinternum :
nostrumque mare quod hadriaticum dicimus : extendit ‧ nam cum obisset fredericus
Dux austrie sine liberis : soror eius margaretha hereditatem 
accepit : nupserat hec olim heinrico imperatoris frederici secundi
filio eo sine sobole uita functo in patriam redierat : Eadem iam anus
othokarum sibi uirum acciuit ‧ Qui non tam coniugis etatem quem dotem
animo uoluens : sterile matrimonium contraxit ‧ Et principatum nobilem
consecutus : more humano : quanto plura possedit : tanto maiora
concupiuit : ulricus eo tempore Carinthiorum principatus tenebat :
Qui cum uirili sobole careret : accepta ex othokaro pecunia Carin¬
thiam illi Carniolam Marchiam Sclauonicam et portum maonis
tradidit ‧ ueronenses exinde ‧ feltrenses taruisini et multi ex foro
iulii ultro sese ei submiserunt : bellum hungaris dixit Comissoque
prelio uictor ingentem predam reportauit Stiriamque prouinciam illis
ademit ‧ In prussia quam ueteres ulmerigiam uocauere : Superatis
tartaris : urbem condidit quam Cunispergium idest montem regium
uocant : Sed quantum aucta eius potencia est : tantum eciam insolencia creuit 
Qui uiuente legittima coniuge : Et que sibi tantum imperium adiecerat
alteram superduxit ‧ Cunigundim : Regis mastouie filiam : uocatus
per principes electores ad imperium contemsit : palam inter suos iactitans
pluris bohemie regem : quam romanum imperatorem esse : Rodulfus
habelburgi comes qui magister curie othokari fuisset : non minus
belli quam domi clatus : Cristiane reipublice : prefectus est is missis
ad othokarum legatis : austriam et carinthiam ceterasque uicinas italie
prouincias : tanquam iuriis imperii repetit : quando nec austria muliebre
feudum esset : neque Carinthiam iniussu Cesaris : ulricus uenumdare
potuisset ‧ Renuit othokarus ‧ Et imperatori : qui aliquando sibi ser¬
uiuisset in pacto : respondit animo : Sed intervenientibus amicis : Ea
lege reconciliati sunt : Vt austria imperatori cederet · Exin datis
