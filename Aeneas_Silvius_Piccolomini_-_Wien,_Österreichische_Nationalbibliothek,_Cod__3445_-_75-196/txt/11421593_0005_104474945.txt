homo est cui non iussit aliquid homini : Eo deus in terra : Et in hac trans¬
itoria uita remunerat Neque enim mole malorum obstante celestem conferre
lucem potest : Vicia aput inferos plectuntur : iuris bonis : quis terra clausa
est celum patet : peregrina in terra uirtus : in celo ciuis Cisca igitur
ciacho et ptascho quos felices bohemi credidere tot preliorum Victores
tanto imperio predictos : Coranda quoque Et iacobellus : quibus Velut
apostolis cristi aut angelis e celo missis populorum aures patuere
cum procopiis pugna cesis : tum iohanne at ieronimo constancie 
in magno sinodo igni damnatis : aput inferos penas dant temerate
religionis eternumque dabunt : Eosque procul dubio : rochezezana sequetur :
Et qui ei auscultant : diuine legis temeratores Nisi ante finem uite
sue respierint · Viri constantes : qui uel exilium uel carcerem : uel cedem :
pro testamento cristi fortiter pertulere cum rege suo in celo regnant :
Ex aliena uictoria triumphantes : quorum multa milia bohemia tulit : 
Nam sicut hussitarum insania bohemicum nomen labefactauit : ita et
forcium uirorum constancia illustrauit : Nec prouincia est : que tempore nostro
plures cristi martires quam bohemia produxerit : inter quos equitem
fuisse non est ambiguum : nobilibus parentibus ortum : quem captum ab 
hussitis : admotum ignibus : pedes primum : deinde tibias : mox genua
coxasque : postremo reliquas partes corporis : exuri passim : potius quam
illorum insanie consentiret : admiranda sunt : que tempestate nostra
inter bohemos emersere siue pacem : siue bellum recenseas : Michi 
Vero dum ualitudinis causa in balneis uiterhiensibus ago : procul
ab negociis curie : haut indigna cura uisa est : res bohemicas
scribere : atque hominibus nostris : ex barbaris que partim uidimus
partim uero auditu accepimus digna memoratu nota efficere :
multa enim sunt que in communi nosse perutile est : hec dum cogito : 
Cuius potissimum nomini dedicem : tu primus occurris : qui seculum
nostrum non doctrina solum : ac bonis moribus : Sed splendore quoque
rerum gestarum exornas : Et quasi clarissimum quoddam sidus illustras ·
tibi ergo bohemicam historiam dedico : Nam tuo nomini inscripta : 
facile cum rerum tuarum noticia : quas doctissimi celebrarunt :
Ad posteros transferetur : hac ego ab origine gentis in hanc usque
etatem : Si deus dabit : producam : In qua est et si uetera digna
sunt memoria : illustriora tamen noua existimo : que cum certa
tum admirabilia sunt : Nec mea sentencia regnum ullum est : In quo 
euo nostro : tot mutaciones : tot bella : tot strages : tot miracula emerserunt :
quot bohemia nobis ostendit : Nec ego tue maiestati libens pandam ·
Vale · Et quod ab homine tibi deditissimo mittitur : quodcumque est legito
bonique consule ·
Finis prefacionis
