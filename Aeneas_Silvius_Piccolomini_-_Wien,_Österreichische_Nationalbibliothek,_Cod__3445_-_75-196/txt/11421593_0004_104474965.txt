Enee silui piccolominei Senensis Cardinalis sancte Sabine ad alfonsum aragonum
Regem clarissimum in historiam bohemicam prefacio incipit lege feliciter
nteritura esse queque nascuntur : atque homines imprimis : quos ea de
causa appellant : omnes norunt : plurimi clamant : nam cur homines
natura finxit cui negata inmortalitate : spacium uite breuissimum
indulsit cornicibus et coruis : quorum nichil intererat longissimum
largita est euum : Sed cui de nature operibus iudicare permissum
quam nichil esse aliud : quam deum uel dei decretum dixerim : Ego
illud michi perswadeo : nisi mors introiisset in orbem terrarum : ex duobus
alterum fuisse necessarium : aut terre scilicet : quam coleremus : amplitudinem
sine fine patuisse : aut humanam generacionem interdictam : Nam quis 
mundi ambitus homines capiat : in horas absque mortis periculo nascentes :
tot preterea calamitates hominem circumsiliunt : ut mori satius sit : quam uitam
producere miseram : Optabunt fortasse utcumque uiuere : quis uite alterius
spes adempta ‧ Quamuis et huiusmodi homines mortem sibi aliquando con¬
sciuerint At homini cristiano qui deum fabricasse mundum constanter credit
Nec dubitat illum gubernare que condidit : iniquitatem quoque omnes ab
eo alienam putat : sacri ueteresque sermones faciunt fidem : qui animas
e corporibus excedentes in alia loca migrare tradunt : in quis premia
pro benefactis : Supplicia pro maleficis expendant : quando in hac
mortali uita : et uiros bonos in aduersis rebus oppresos : Et iniquos
homines sepenumero blandis fortune afflatibus : in sublime raptos 
cernimus : licet omni gente : que sub celo est hoc uidere : bohemia
tamen testimonio satis fuerit : In qua nostra etate pessimi homines
reiecta romane ecclesie obediencia : conculcata parentum religione : sacer¬
dotibus cristi occisis fanis sanctorum dirutis : sine fide : sine bonis moribus
in latrociniis : in adulteriis : in omni spurcicia uiuentes : aduersus potentissimos 
reges : innumerabiles populos : peritissimos duces : structissimos exercitus
inuicti perstiterunt : Ex quibus plerique ad hoc cui peruenere : deliciis afflu¬
entes : plerique cum diu ex arbitrio uixissent : non morbo : non gladio :
ex hac luce sed nature necessitate : senio confecti abierunt : Vt si nil
aliud quam presentis uite : cursum animo uoluas : beatos iudices : qui tot
uictoriis potiti : aput suos ciues carissimi : inter opes quam plurimas
Inoffensi morbis : quantum homini licet : euum produxere :  Contra uero 
infelices dicas : ac superis odiosos fuisse : qui pro lege patrum custodienda
pro ueritate : pro iusticia : pro honestate : aut in exilio pauperes obiere
Aut in medio uite cursu rapti : Ante ora suorum miserabili cruciatu
necati sunt : Sed uerissima est cristiane religionis assercio : que
post uitam huius seculi : patere alteram astruit : hiis qui religiose
uixerunt : iocundam ac beatam : reliquis : molestam et infelicem : Cui
sentencie : et iudei : et sarraceni : et gentiles : Et ipsi quoque philosophi
consenciunt : quos uero conscios : humane uite magistros putant : Nemo
