dulfus cardinalis qui causa cognita delictum puniat : Is uocatum Gebardum
cum minime pareret Sacerdotio abdicauit : Sed rogatus a clero dignitatem
ei restituit : Iubens et ipsum et Iohannem intra annum coram summo sacer¬
dote se exhibere : paruerunt ambo sacerdos maximus ambobus auditis
Gebardum amouere sacerdotio statuit : fecissetque nisi preces interuenissent
Mathildis uirginis filie bonifacii ducis lucani : que tum rome fuit :
ex bohemorum sangwine orta : hec est illa mathildis fama inclita
Et aput historicos late memorabilis que a rodicofano Senensi agri
oppido usque Ceperanaum interiacentem terram donauit ecclesie ‧
posteri patrimonium beati petri appellauerunt : huius ergo interuentu Ro¬
manus presul utrunque sacerdotem sua doecesi contentum esse : ac
remissis iniuriis in patriam reuerti iussit.
¶ Historie bohemice liber primus desinit
Secundus incipit lege feliciter
nter hec leopoldus : austrie Marchio : morauiam latrociniis
magis quam iusto bello infestam reddit nec conradi aut othonis 
qui tunc prouincie presidebant : preces audit : illi fraterna sola¬
cia expetit : uratislaus collecto raptim exercitum austriam
ingressus instar horride tempestatis : obuia queque prosternit : occurrentem
leopoldum prelio uictum in fugam conuertit : ipse onustus spoliis domum
reuertitur : post hec anno ‧vl‧ et ‧lxxx supra mille ab ortu saluatoris
Cristi apud magunciam in concilio principum ab imperatore henrico
eius nominis quarto rex declaratur Morauorum : regno quod supra
extinctum diximus in bohemiam translato : polonia : Sclesia : lusacia
Morauia bohemorum imperio adiecte : Gilbertus treuerorum archiepiscopus
cum eo pragam missus : Qui coram prouincialibus Regem iungat Rega¬
libusque adornet insignibus : id eodem anno factum : ac clamante populo
uratislao regi salus honor atque uictoria : Suatana quoque regina
Cum eo coronata : Mortuus est per idem tempus iohannes morauorum
episcopus : Cuius ecclesia instante 
Gebardo : pragensi unita est : Que
res illi maioris insolencie fomentum fuit : adeo ut presente rege interesse
diuinis minime dignaretur : ob quam causam Vratislaus indulgente
allexandro papa tercio nacione Senensi : Collegium canonicorum regularium
in arce pragensi erexit : In qua dum res agitur diuina : non prepositus
tantum sed decanus et sacerdos diaconusque et subdiaconus rem diuinam
facientes episcopalibus ornamentis utuntur : Et prepositus quidem cancellarius
regnis appellatus : principis honore defunguntur fundacione autem eius
