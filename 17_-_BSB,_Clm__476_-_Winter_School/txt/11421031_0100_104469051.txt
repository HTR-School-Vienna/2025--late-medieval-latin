Anno domini millesimo XXXVI
De obitu boleslai ·
Anno Domini millesimo XXXVII Boleslaus pre¬
fati Odalrici ducis pater quem ut supra dictum est
impius Mesko polonie oculis priuauerat mor¬
tuus est · et in ecclesia pragensi sepultus.
Eodem anno ·V· Idus nouembris Odalri¬
cus Brzetislai pater infirmitate grauatus
feliciter uitam finiuit · Cuius obitum Ia¬
romir frater eius quem pridem dictus Odalricus
excecari mandauerat percipiens · pragam uenit ·
et Brzetislaum nepotem suum · una cum baronibus
magnatibus et populo Bohemie elegit et prefecit in
ducem ipsumque nepotem suum publice amonuit
ut iniquorum traditorum Wrssouicensium genus exterminaret
et suorum deberet fidelium consilia studiosius imitari ·
Narrans coram omni populo quantam traditionem · quantum¬
que scelus Wrssouicenses prefati olim in suis duci¬
bus et dominis perpetrassent Unde Wrssouicenses eo¬
rundem filii iniquorum patrum suorum sunt iniquissi¬
mi sectatores presertim Cochan · qui quadam
nocte dum dictus orbatus lumine Iaromir ad
laxandum uentrem priuata sederet in loco · eundem
per posteriora trans corpus nequiter letaliterque
uulnerans · miserabiliter insontem extinxit ·
Sicque Iaromir moritur anno predicto
II Nonas decembris :
