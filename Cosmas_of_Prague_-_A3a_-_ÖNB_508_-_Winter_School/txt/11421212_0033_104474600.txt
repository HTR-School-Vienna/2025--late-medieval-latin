loco concionaretur ad milites tyro ‧ Si fas inquit esset duci urbis ad¬
dere uirtutem militibus ‧ multiplicibus uos tenerem sermone amba¬
gibus ‧ Sed quia hostis ad oculum stat ‧ et breue tempus ad exortandum ex¬
tat ‧ fas michi sit uos uel paucis succendere dictis ‧ Omnibus in bello
dimicandi par est deuocio ‧ sed impar uincendi condicio ‧ Illi
paucorum pugnant pro gloria ‧ nos pro patria dimicamus ‧ et populi atque
nostra libertate et salute ultima ‧ illi ut rapiant aliena ‧ nos ut
defendamus dulcia pignora et cara conubia ‧ Confortamini
et estote uiri ‧ Nam deos uestros quos actenus habuistis offensos
placastis uotis quibus placari uoluerunt ‧ Ergo timorem eorum
ne timueritis ‧ quibus in praelio timor officit animo ‧ maximo uersantur in peri¬
culo ‧ audacia autem habetur pro muro ‧ aduacibus et ipsi dii auxili¬
antur ‧ Credite michi ultra illa castra ‧ uestra salus posita est et gloria ‧ At si
terga hostibus uertitis ‧ mortem tamen non effugitis ‧ sed utinam mortem
uerum peius morte agetur ‧ coniuges uestras in conspectu uestro uiolabunt
et in sinu earum infantes ferro trucidabunt ‧ et ad lactandum eis ca¬
tulos dabunt ‧ quia uictis una est uirtus ‧ uictoribus nil denegare ‧
Interea dux lucensis ferocissimus mente ‧ cum superbissima gente ‧
quibus et hodie a malo innatum est superbire ‧ ueniens ex aduer¬
so ‧ ut uidit hostes non cedere loco ‧ iubet suos paulisper stare ili¬
co ‧ et quasi condolens super fata inimicorum ‧ his dictis acuit animos
suorum ‧ O miserabiles timidorum hominum manes ‧ frustra pen¬
dunt colles ‧ quibus desunt uires et bellicę artes ‧ nec iuuat collis
si est uirtus debilis ‧ Cernitis quia in planis non audent uobis oc¬
curre campis ‧ nimirum si non fallor iam fugere parant ‧ sed uos
priusquam fugiant irruite super eos impetu repentino ‧ et sub pe¬
dibus uestris ceu friuola stipularum ut conterantur ‧ facite more solito ‧
