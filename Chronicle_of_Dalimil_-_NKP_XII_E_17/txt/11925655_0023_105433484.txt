Rahomirz se de filio intromisit
Et a sapientibus de iure querebat
Quis deberet terram gubernare
Donec sibimet dux consilium non posset dare â€§
T dum sapientes sese consuluissent
Et pro iure dederunt
Quod suum filium custodiret
Et interim terram gubernaret
Donec dux ad suos annos non perueniret
Et ipsum rectus sensus non penetraret
Rahomirz cepit paganismum augmentare
Et totum clerum de terra fecit expelli
Et ubicunque clericum uel christianum uincebat
Viuere sibi non licebat
Ad hoc ipsam eius malitia coegit
Quod paganos contra christianos concitauit
In praga tale prelium receperunt
Vsque quod sanguinolenti riui profluebant
Ex utraque parte multi occisi erant
Et hoc ipsa libenter uidebat
Dicens in hoc faueo mortem meis paganis
Ut per hoc diminueretur potentia christianorum
T dum Wentelaus ad annos peruenit
De sue matris tutela exiuit
Dicebat matercula sede in tuo dotalicio
Ad me spectat terre gubernacio
Et cepit terram regere
Et edes dei fecit aperiri
Clerum ad terram restituit
Quem sua expulerat mater
Dei cultum in terra augebat
Emendo pueros gentilium ipsos baptizabat
Ad missam solus oblatas pistabat
Viduis ligna de siluiis de nocte portabat
Ad sanctos de nocte nudipes ambulabat
Vsque quod sibi per uiam de pedibus cruor profluebat
