non obtinuit palmam ‧ plus iusto indignatus ‧ ter quaterque
caput concussit ‧ et more suo terram ter baculo percussit ‧ ac 
barbampleno ore saliua aspergens exclamat ‧ O iniuri¬
a uiris haud toleranda ‧ femina rimosa ‧ uirilia iudicia
mente tractat dolosa ‧ Scimus profecto quia femina siue stat
seu in solio residens licet parum sapiat ‧ quanto minus cum in
stratis accubat ‧ Re uera tunc magis est ad accessum mariti
apta ‧ quam dictare militibus uira ‧ certum est enim longos esse
crines omnibus ‧ sed breues sensus mulieribus Satius est mori quam
uiris talia pati ‧ nos solos obprobium nationibus et gentibus
destituit natura ‧ quibus deest rector et uirilis censura ‧ et
quos premunt feminea iura ‧ Ad hec domna lubossa illatam
sibi contumeliam dissimulans et dolorem cordis femineo pudo¬
re celans subrisit et ita est inquit ut ais ‧ femina sum feminam  
uiuo ‧ sed ideo parum uobis sapere uideor ‧ quia uos non in uirga ferre
a iudico ‧ et quoniam sine dolore et timore uiuitis ‧ merito me de¬
spicitis ‧ Nam ubi est timor ibi honor ‧ Nunc autem necesse est
ualde ut habeatis rectorem femina ferociorem ‧ Sic et columbę
olim albiculum miluum quem sibi elegerant in regem spreue¬
runt ut uos me 
spernitis ‧ et accipitrem multo ferociorem si¬
bi ducem prefecerunt ‧ qui fingens culpas tam nocentes quam in¬
nocentes cepit necare et ex tunc usque hodie uescitur colum¬
bis accipiter ‧ Ite nunc domum ut quem uos cras eligatis in dominum
ego assumam in maritum ‧ Interea predictas aduocat sorores
quas non inpares agitabant furores ‧ quarum magica arte
et propria iudificabat populum per omnia ‧ ipsa enim lubossa fuit sicut pre¬
diximus phitonissa ut chomea sybilla ‧ altera uenefica ut colchis
