dine ut facile posset a quoquam leuari · duas ex utroque latere
habuit ansas quod nos uulgo dicimus aures · Quem ut 
intinguat sub trina mersione in iordane ubi Iesus Christus bapti¬
zatus est a iohanne precipit imperator et rogat · dans ei pecuni¬
am quantum sufficeret ad uiam · Quid multa ? Homo dei uadit ihero¬
solimam · iussa facit ter mergens calicem iordanis in undam · 
Post rediens per constantinopolim transibat per bulgariam · Ibi
quidam erat heremita · sancta degens uita · Ad quem ille ueniens
hierosolimita · post multa et dulcia atque sancta colloquia · supplici¬
ter rogabat eum ut pro incolomitatę imperatoris henrici ora¬
ret deum · Ad quem ille · Non est inquit pro incolomitate eius orandum · 
quia ex hac conualle lacrimarum translatus est iam in requiem beatorum · 
At ille instat et rogat · ut sibi dicat unde hoc sciat · Et ille ·
Hac inquit proxima noctę · dum nec adeo uigilarem · nec omnino
dormirem · sustulit me alta uisio · ad magnum campum ual¬
de planum · et nimis latum atque iocundum · Et uidi ibi malig¬
nos spiritus teterrimos · quorum ex ore et naribus exibat sulphure¬
a flamma · qui imperatorem henricum per barbam inuitum et quasi ad iudi¬
cium trahebant · alii furcis collum eius ferreis urgentes · leti cla¬
mabant dicentes · Noster est · noster est · Quos a longe sequebatur sancta
maria · et sanctus Georgius quasi tristes · et quasi eum eripere uolentes et cum
eis litigantes · donec suspensa est in
medio cam¬
po trutina · cuius capacitas latior fuit · quam duo milia¬
ria · Ad sinistram maligna pars magna et inmensa pondera
et innumerabilia · quęm mala opera inponebant · At contra sanctum
georgium uidi monasterium magnum cum toto claustro imponere
uidi aureas cruces preciosis lapidibus graues · uidi tot plena¬
