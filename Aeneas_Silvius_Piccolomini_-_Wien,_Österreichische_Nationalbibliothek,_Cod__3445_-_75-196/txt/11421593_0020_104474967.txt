pepercisse : Monuisseque ne deinceps aliena cuperet : Similem angelorum comi¬
tatum uidisse aiunt imperatorem Cum uenczeslaus adolescens in eius curia
obuersaretur : Eamque ob causam brachium sancti uiti dono ei dedisse : In cuius
honorem cathedralis sedes in praga constructa est : ferunt tunc bohemiam
sub episcopo Ratisponensi fuisse : at propterea cum uenceslaus uolgangium
presulem qui postea inter sanctos relatus est : ad consecracionem eius
basilice summis precibus inuitasset : Respondisse pontificem coram deo iam templum
suum dedicatum esse : quod futurum Metropoliticam cerneret : Missurum se tamen
qui sua uite uenczeslao satisfaceret : Creuerat iam uenczeslai nomen :
Miraque populi caritate atque admiracione celebratur : Sed quanto ceteris dileccior
erat : Ac propterea licet dimittere seculum Et in monachum tonderi : destinasset
non potuerunt infelices anime sancti uiri propositum expectare : Sed inpacientes
more : piam principis intencionem scelere preueniunt : fit conuiuium aput boleslaum
matre iubente uocatur uenczeslaus : Qui et si mortem instare predixerit
facta tamen cum sacerdote de peccatis suis : Ex more cristiano confessione
fraternam domum ingreditur : Ibique statim boleslai manu percussus : interiit
Dicat aliquis homicidem sui ipsius uenczeslaum fuisse : negetque celo dignum
qui certe se morti obtulerit : nos gothorum instante procella : plurimas
rome fuisse puellas legimus : que pudicicie sue uim afferri timentes : Ne
in manus hostiles inciderent : in tiberim sese precipitarunt: Que postea
miraculis choruscantes sanctorum honores meruere : Venczeslai sanctitati
qua die cesus est : Cristum deum testimonium prestitisse : memorie prodiderunt
Qui regi dacie per uisum apparens suo martiri edem construi mandauit
Ipsum autem Venczeslaum multis miraculis claruisse, atque inter sanctos martires
ab ecclesia tradunt : drahomiciam paucis post diebus : suis uatis trahentibus 
Vltionemque patricidii exigentibus : duos filios reliquisse : Boleslaum
paternum nomen referentem : Stratiquatem : Boleslaus imperio potitus :
patrui magis quam patris emulator extitit religionem enim Cristi
extollens xx ecclesias erexit huic soror fuit Milada eximia specie
uirgo Sacris imbuta litteris et multa pollens erudicione ‧ Que cum
romam causa orationis petiuisset : a iohanne pontifice maximo benigne
excepta, eius auctoritate monasterium sancti georgii In arce pragensi
construxit ibique sacerdos consecrata est Eadem quoque sancti uiti edem
a uenceslao fundatam in pontificialem eleuari obtinuit : Ditimarus
natione Saxo et opinione sanctitatis insignis : primus ibi episcopus conse¬
cratus : Cui adalbertus successit : nobili genere aput bohemos natus
Stratiquas boleslai frater relicto seculo apud ratisponam : baioarie
ciuitatem ‧ In cenobio sancti emerami Monasticam uitam elegerat : Quem
