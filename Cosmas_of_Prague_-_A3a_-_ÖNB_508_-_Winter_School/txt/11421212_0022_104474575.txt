regem eas necare cepit ‧ Aut si nescitis quę sint iura
ducis ‧ temptabo uobis ea uerbis dicere paucis ‧ In primis facile est
ducem ponere ‧ sed difficile est positum deponere ‧ Nam qui modo
est sub uestra potestate utrum eum constituatis ducem an non ‧  postquam
uero constitutus fuerit ‧ uos et omnia uestra erunt eius in potestate ‧ Huius
in conspectu uestra febricitabunt genua ‧ et muta sicco palato
adherebit lingua ‧ Ad cuius uocem pre nimio pauore uix re¬
spondebitis ‧ ita domine ita domine ‧ cum solo suo nutu ‧ sine uestro pre¬
iudicio hunc dampnabit et hunc obtruncabit ‧ istum in car¬
cerem mitti illum precipiet in patibulo suspendi ‧ Vos ipsos
et ex uobis quos sibi libet alio seruos ‧ alios rusticos ‧ 
alios tributarios ‧ alios exactores ‧ alios tortores ‧ precones ‧ 
alios cocos seu piscatores aut molendinarios faciet ‧ 
constituet etiam sibi tribunos ‧ centuriones ‧ uillicos ‧ culto¬
res uinearum simul et agrorum messores segetum ‧ fabros ar¬
morum sutores pellium diuersarum et coriorum ‧ filios uestros et fili¬
as in obsequiis suis ponet ‧ de bubus etiam et equis ‧ siue equabus ‧ 
seu pecoribus uestris ‧  optima queque ad suum placitum tollet ‧ 
Omnia uestra queque pecora sunt in uillis ‧ in campis ‧  in agris
in pratis in uineis auferet et in suos usus rediget ‧ Quid mul¬
tis moror ‧ Aut ad quid hec quasi uos ut terream loquor
Si persistitis incepto ‧ et non fallitis uoto ‧ iam uobis et nomen
ducis ‧ et locum ubi est indicabo ‧ Ad hęc uulgus ignobile confu¬
so exaltante clamore ‧ omnes uno ore ducem sibi poscunt da¬
ri Quibus illa ‧ en inquit ‧ en ultra illos montes ‧  et monstra¬
uit digito montes ‧ Est fluuius non adeo magnus noie beli¬
na ‧ cuius super ripam dinoscitur uilla nomine ztadici huius in terri¬
