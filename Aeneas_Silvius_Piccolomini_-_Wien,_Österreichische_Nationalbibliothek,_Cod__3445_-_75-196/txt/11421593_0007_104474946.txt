operibus adornata : inter que pretorium et forum et letam curiam
et collegium imperatoris : Caroli munificis efferunt laudibus
iungitur autem minori prage : lapideo ponte quatuor et uiginti
arcuum nouam ciuitatem a ueteri fossa disiungit : profunda
et utrinque munita muro : Et in quam facile fluminis
aqua deriuari potest : hec quoque ciuitas ampla est : Et
ad colles usque protenditur : quorum alterum sancti caroli : 
alterum sancte katherine appellant : tercium uicegradum
in arcis modum exedificatum : ubi et collegium est : Cuius anti¬ 
stitem et cancellarium regni et principem uocant : post 
pragam litomesle : altera in bohemia pontificialis ciuitas
uicina morauiis : Cuthna haut quoque parui nominis
habetur : ubi argenti inexhauste uene suffoduntur : quamuis
nostra etate sepius capta : exustaque fuerit : Et in ipsas
argenti fodinas pluuiales aque deriuate : Nec buduicium
contemnere oportet : Eque splendidum : Et munitum habet
et nomen Slagenuerdium : Cadanum : Luna et utraque broda : 
altera bohemica altera theutonica budigne colonia :
litomericium et quod reginis dotale dicunt : Grecium pons
insuper : noua domus neuburga : pogie bratium :
Hauscha : et diutina obsidione memorabilis pelczina
traciorum quoque ciuitas Et si bohemie dederis iglauia :
qua iter est in morauiam : postremo arx hereticorum
asilumque : thabor memoria nostra : ex ruinis alterius Hausche
difficili loco conditum oppidum : Et a sigismundo cesare
ciuitatis honore donatum : Gelida prorsus regio pisce
atque armentis habundans : tum uolucre : ferisque : frumenti
ferax : Sicera pro uino utitur illli ceruisiam uocant : quasi
ex cerere factam : Agger toto regno optimus : circa czaczium
Colles aput litomericium consiti uineis : uinum quod nascitur 
acerbum : diciores ex austria atque hungaria inportato
Vtuntur : Sermo genti : Et dalmatis unus : mos uetus in hanc
usque diem seruatur in templis sermone theuthonico plebes
docent : in cimiteriis bohemico : ubi secularium presbiterorum : 
collegia sunt : aut monachorum predia possidencium : Solis
mendicantibus libertas fuit : qua uellent ligwa populum
instruere : que res palam indicat Regionem ipsam olim
theuthonicam fuisse : sensimque subintrasse bohemos : 
Quod strabonis testimonio confirmare licet : Cuius hec
uerba septimo commentariorum inuenies · Sennones sweuorum
nacio ut superius dixi : partim intra : partim extra
