comitum ‧ confusum inhorruit murmur ‧ Tunc dux torsit ca¬
put a munere nefando ‧ et soluit ora talia ita fando ‧ Aufer
ab aspectu nostro dona sceleste ‧ Tua scelera excedunt modum et
ueniam ‧ nec dignam inueniunt uindictam ‧ Ad hoc flagicium
nec potest dignum excogitari preiudicium ‧ nec par supplicium ‧
An putas quod facere non potuissem quod fecisti si uoluissem ?
Michi autem fuit licitum occidere inimicum ‧ sed non tibi dominum ‧
Hoc quod peccasti peccatum ‧ maius est quam dici potest peccatum ‧ Cer¬
te quicumque te occiderit uel occidere te iudicauerit ‧ non solum
peccatum ‧ sed duplex incurrit peccatum ‧ quia et peccatum quod occi¬
daris ‧ et peccatum quod occidisti dominum ‧ pro utroque peccato triplica¬
tum portabit peccatum ‧ Verum si pro hoc tam inmani scelere
aliquod a nobis donatiuum sperasti ‧ scias tibi pro magno mu¬
nere hoc dari ‧ ut unam de tribus quam uelis eligas mortem
aut te precipites ex alta rupe ‧ aut te manibus tuis sus¬
pendas ‧ in quauis arbore ‧ aut scelerosam uitam tuo finias
ense ‧ Ad hec uir zirbin ingemiscens ait ‧ heu heu quam ma¬
le uir habet cum preter spem sibi euenit ‧ Et statim abiens
in alto alno suspendit se laqueo ‧ Vnde alnus illa quamdiu non
cedit quia iuxta uiam erat ‧ dicta est alnus durinci ‧ Et quoniam hęc an¬
tiquis temporibus referuntur euenisse ‧ utrum sint facta an ficta
lectoris iudicio relinquimus ‧ nunc ea que uera fidelium rela¬
cio commendat ‧ noster stilus licet obtusus tamen deuotus ad ex¬
arandum digna memorię se acuat
