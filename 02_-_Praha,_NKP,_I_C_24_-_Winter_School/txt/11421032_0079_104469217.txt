ducitur obseruandus ‧ Et ibidem fere tribus annum continue
detinetur ‧ Eodem eciam anno circa festum sancti Wenceslai Sobieslaus
Iunior frater wladislai predicti una cum Boleslao duce
polonie / cum maxima potencia armatorum regnum intrant
Boemie ‧ dolose dicentes / qualiter ad concordiam eandem
fratres eosdem illac uenissent ‧ Et sic talibus ficticiis usque
ad fluuium albee peruenerunt / dum wladislao nunccia¬
tum esset ‧ ipse dolositatem eorum considerans ‧ uerbis eorum
non credidit ‧ Quod illi uidentes transeunt albee et
terras regni undique deuastauerunt ‧ wladislaus uero ex
aduerso exercitum congregans ipsos ‧ insequitur ‧ quos ut uidit
ad resistendum dispositos ‧ suos premonuit et belli
certamen preordinat ‧ Et post primos congressus quam plurrimis
a parte utraque inter fratres fratrem suum Sobieslaum cum duce po¬
lonie conuertit in fugam ‧ et de suis hostibus magnifice trium¬
phauit ‧ In quo bello Theodricus Bozey cum quibusdam
adherentibus sibi militibus ‧ multos strennuos actus fecit ‧
Et facta sunt hec anno prefato VIIIo ydus octobris ‧ postea
uero anno domini MoCXIo Swatawa marchionissa
Morauie Wladislaum et Boleslaum filios suos mu¬
tuo concordauit ‧ Sic wladislaus fratre suo de polonia
reuocato ‧ urbem Sacensem cum eius prouinicia sibi tradidit
possidendum ‧ Deinde anno domini MoCXIIo Wladislaus
princeps terre boemie iuxta statutum antiquorum Imperator
scilicet wladislaum filium quondam Brzetislai patrui sui
Cum trecentis electis militibus henrico quarto in subsi¬
dium misit ‧ Qui post multos actos strennuos ‧ reuersi sunt
ad propria ‧ Anno uero domini MoCXIIIo Innotuit Sobieslao
quod wladislaus frater eius induccione waczek predicti ipsum
capere niteretur ‧ Ex quo Sobieslaus prefatus non longe a
castro wyssegradensi trecentos armatos per insidias posuit
Iniungens eis ut dum waczek appropinquare uident ipsum
necarent hinc est quod postquam Sobieslaus cum fratre suo
Wladislao in castro Wyssegradensi hora captata pransus
fuisset accepta ab eodem fratre suo licencia Waczek rogauit
ut propter quedam que secum haberet secrete conferre equm
ascenderet et eum aliqantulum itineris sociaret / 
