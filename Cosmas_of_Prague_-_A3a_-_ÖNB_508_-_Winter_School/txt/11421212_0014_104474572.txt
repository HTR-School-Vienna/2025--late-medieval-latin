datur omnibus scire uolentibus quibus sint acta annis christi uel
indictionibus ‧ Incipit primus libellus in chronicam boemorum
quam composuit cosmas pragensis ecclesię decanus ‧ 
ost diluuii effusionem ‧ post ui¬
rorum maligna mente turrim
edificantium confusionem ‧ humanum
genus quod tum fere constabat in  ‧LXX‧ 
duobus uiris ‧ pro tam illicitis et te¬
meraris ausis cum diuina ultione
quot capita uirorum ‧ tot in diuersa 
linguarum genera diuiderentur ‧
sicut hystorica relatione didici¬
mus ‧ unusquisque eorum uagus et profugus lon¬
ge lateque dispersi ‧ per diuersa spacia terrarum er¬
rabant ‧ ac de die in diem corpore descrescentes ‧
in generationes et generationes multipliciter cres¬
cebant ‧ Vnde humanum genus dei nutu omnia dis¬
ponente in tantum diffusum est per orbem terrę ut
post multa secula tandem has etiam in partes
deueniret germanie ‧ Tum enim omnis regio sub
arcto axe thanay tenus et usque ad occiduam
sita ‧ licet in ea singula propriis loca nominibus nun¬
cupentur ‧ generali tamen uocabulo germania uoci¬
tatur ‧ Ad hoc ista retulimus ut nostrę intentionis melius exequi
possimus propositum ‧ Veruntamen interim priusquam ad exordium nar¬
rationis ueniamus ‧ situm terre huius boemicę ‧ et unde sit no¬
men sortita ‧ breuiter exponere temptabimus ‧ 
