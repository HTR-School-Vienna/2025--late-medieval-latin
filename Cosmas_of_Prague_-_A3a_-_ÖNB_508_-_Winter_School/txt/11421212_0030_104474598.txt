picibus preualuerat terramque eorum sepe ingressus cedibus incediis ac
rapinis crudeliter deuastarat et ipsos populi primates in tantum
presidiis attenuauerat ut paruo clausi in oppido quod dicitur
leuigradec hostium incursiones timerent opido ‧ Hic condidit
urbem quam appelauit nomine suo wlatizlau ‧ inter duos mon¬
tes meduez ‧ Pripec ‧ scilicet in confinio duarum prouinciarum belina
et luthomirici ‧ et posuit in ea uiros iniquos ob insidias utri¬
usque populi ‧ quia hii adiuuabant partes boemorum ‧ Et sicut in omni
uicissitudine rerum prosperitas eleuat ‧ aduersitas humiliat cor
hominum ‧ ex nimia quam semper obtinuit in preliis prosperitatem ex¬
altatum est cor ducis et eleuatum ‧ ut mente feroci exardescent om¬
nem boemiam ad obtinendum ‧ Ah ah ‧ mens hominum ignara fu¬
turorum sepe suo fallitur augurio ‧ sepe fit quod ante ruinam cor
exaltatur ‧ sicut ante leticiam sepe humiliatur ‧ Mox tumido infla¬
tus fastu superbię ‧ scire uolens uirtus sua quante sit potencię mit¬
tit gladium per omnes fines tocius prouincię ‧ hac condicionę princi¬
palis sentencię ‧ ut quicumque corporis statura precellens gladii men¬
suram segnius iussu egrederetur ad pugnam ‧ procul dubio puniretur
gladio ‧ Quo tocius dicto ut uidit in condicto coadunatos loco ‧ stans
in medio aggere ‧ corona uulgi septus clypeoque subnixus ma¬
nu ensem uibrans sic est exorsus ‧ O milites quibus ultima
in manibus est uictoria ‧ olim non semel uicistis actum iam agitis ‧ 
Quid opus est armis ‧ Arma ad speciem milicię portare faciatis ‧ 
Quin pocius falcones nisos ‧ herodios et omne huiusmodi genus
uolatilium quod magis aptum est ad iocunditatem et ludum tol¬
lite uobiscum ‧ quibus carnes inimicorum si forte sufficient dabi¬
mus ad uescendum ‧ Teste marte dio et mea domina bellona ‧ quę
