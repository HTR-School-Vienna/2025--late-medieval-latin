maturare : pungna in campo : Cui tuscho nomen est committitur : concurrunt acies :
magnis utrinque uiribus : atque clamoribus certatur : Stat belli fortuna diu
anceps : Multi hinc atque inde uulnerantur : prosternuntur : occiduntur : ad ultimum
bohemi qui non pro gloria aut ampliando imperio sed pro uita : pro
focis : pro aris : pro uxoribus : ac liberis : in aciem uenissent : desperacione 
in uirtutem uersa : audacibus animis : inuicto robore preliantes : uictoria
pociuntur : non sine Sdercii summa laude et gloria : Cuius in hoc bello tum ars :
tum uirtus plurimum ualuit : Occidit tamen inter preliandum · Et ut iusserat :
in eo campo sepultus est : ubi prelium gestum : Suaque morte uitam ducis
Et patrie libertatem redemit : Ex hostibus ceso principe : quam paucissimi eua¬
serunt : Aiunt adolescentem qui nouerce iussioni paruerat : domum redeuntem :
uxorem suam quam unice amauit : interemptam repperisse : ambabus
carentem auribus : pectusque confossam : Quas hosti amputauerat :
aures coniugis sue fuisse : Stupentem tristemque cognouisse : tantum prestigia
possunt aut ueneficarum carmina mulierum : bohemi parta uictoria : occiso
uratislao terram eius ferro atque igne deuastant : inuentumue uratislai
filium inpuberem : principi tradunt : Qui misertus etatis : patruelem
educandum : duringo : ad egram fluuium Imperium possidenti : uratislao
gratissimo quondam comiti : tradit : qui ceca cupidine captus : tanquam initurus principis
graciam : puero super egra : qui tum glacie construtus erat : perfracto gelu
pisces gerenti : gladio caput abstulit : Secumque pragam deferens : ubi
ad neclam introductus est : proferens cruentum caput : Solium inquit hodie
tuum firmaui Aut perire hoc : aut te oportuit : Securius in utramuis aurem
post hac dormires : Emulo regno sublato : Motus haud aliter : quam parerat
princeps tam diro spectaculo : perfidiam ait : nulla beneficia uincunt : 
ut aleres puerum : non ut occideres : credidi : te neque meum Imperium : neque
amici memoria : neque innocentis pupilli miseracio : retraxit ab scelere :
At michi quietem parare uoluisti : tui ergo meriti hec sumpto premia :
Ex tribus mortibus : quam alueris opcionem habeto : aut gladio te ipsum
confodito : aut laqueo perstringito guttur : aut ex uicegradensi rupe preces
ruito : duringus accepta sentencia : in alni arbore que propinqua fuit :
Sese suspendit : alnus postea quamdiu mansit : arbor duringia dicta est
Necla uero moriens : hosiuisticum maiorem natu filium : heredem instituit :
dipoldo prouinciam Gurimensem testamento dimisit : hostirico borsiuoius
filius successit ultimus paganorum ducum : Qui tamen et ipse imperante arnulfo
cesare : a beato methodio Morauorum archiepiscopo cum 
ludimilla coniuge
ad baptisimi graciam perductus est : noningentesimo et nonagessimo quinto anno
post cristi saluatoris ortum Ludimilla sancta mulier habita : Eciam miraculis 
claruisse fertur : Suatocupus eo tempore morauis imperabat : Cristiane religionis
cultor Et dignus cuius memoriam ad posteros referamus : Morauia trans
danubium iacet cui ad orientem hungari polonique regnum possident : moraua
disiuncti anime : qui nomen regioni dedit : occidentemque solem bohemi excipiunt
