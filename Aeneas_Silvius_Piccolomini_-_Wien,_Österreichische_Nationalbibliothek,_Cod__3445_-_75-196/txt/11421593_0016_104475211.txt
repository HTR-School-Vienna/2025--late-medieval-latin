dauere iacens : feris ac uolucribus esca fuit · Primislas ex libussa tres fili nati :
duo immaturo rapti funere : tercius morienti seni heres dictus Numislaus nomine
quod nichil excogitans : interpretatur : fuit enim stupidi ingenii Et prorsus iners
Inter scorta et concubinas ocio marcens : Moliciem eius fortuna confouit que pacem
illi perpetuam dedit : nullo uicinorum arma mouente : nec sedicionibus studente
populo : quem diutina uirginum bella prorsus extenuauerat : Nunc Mnatha
filius subsecutus est : Mnatham uoinus cui duo fuerunt filii : uinslaus et ura¬
tillaus : inter quos moriens partitus est terram : uinslao praga et ducatus
bohemie cessit : uratislao lucensis principatus : qui postea czacensis dictus
est : unicum timoris ac pauoris exemplum : Cuius ignauiam animo uoluens
patruus : optimum instrumentum ad subigentam sibi bohemiam ratus : arma
mouens : plura aduersus eum bella feliciter gessit : Quibus magnificatus
et auctus : urbem condidit inter duos montes Mednam et pubecham :
quam de suo nomine uratislauiam nuncupauit : neque contentus prioribus uictoriis
: nouum nepoti bellum indicit : Capitalem penam subditis suis interminatus
Qui gladii longitudinem equantes : in prelio deessent : iubet quoque pur¬
puratos suos : falcones atque accipitres secum afferant : quos humana carne
pascere uelit : non ad pugnam sed ad cedem iturus : postremo se nulli etati
parsurum dicit : ipsosque lactentes pueros : ab ubere matrum : rapi atque confodi
mandat : Mammasque mulierum : pullis equarum suggendas tradi : insolens 
sane atque superbissimus et fortasse crudelior quam si uicisset : parte alia neclam
uir muliere corrupcior : trepidare atque pauere : nichil consilii : nichil spei
habere ultimam uite sue diem uenisse putare : non gladium intueri : non
milites affari posse : alieno tamen ductus consilio : se pugne interfuturum dicit
Et accersito clam Sdercio : nobili equite : figura torporis sibi per quam simili
Animi uero fortitudine : et corporis robore dissimilimo : fuit enim manu
promptissimo Et animo audaci : atque inter primis rei bellice peritissimus : nunc suis
armis indutum : ac insignibus principalibus honestatum : quam paucissimis rem
scientibus : Obire ducis munia iubet : Multa interim uatum presagia :
feminarum quoque spiritu : ut aiunt phitonico imbutarum : uaticinia exquiruntur
Ex quibus una placandos deos humana hostia : respondit : Sic enim uictoriam
repromitti : Cui neclam : plus religioni quam armis fidens ceso : quem sortes
designauere uiuere morem gessit : In alia parte mulierem fuisse tradunt
que priuigno bellum petituro : uratislaum in pugna casurum : maioremque
populi : partem cum eo interitura predixerit : posse tamen euadere 
si sibi crederet adolescenti : iussisse : ut pergeret : quando remanere domi capi¬
tale esset : primumque qui obuius fieret : occidere : atque utrasque
amputare : Et in pera recondere : Exin gladio inter priores equi pedes
Signum trucis in terra facere : qua deosculata : equm ascendentem fugam
